---
title: If he had been with me
date: 2023-09-13 21:15:00 +02:00
---

Afgelopen zomer liep ik in de Walmart met de intentie om haar elastiekjes te kopen, ik vrees dat het hier niet bij gebleven is. Toen ik de winkel uitkwam had ik namelijk een pyjama en 2 boeken bij me. Een van die boeken is "If he had been with me" geschreven door Laura Nowlin. Ik heb het boek meegenomen omdat ik hem er wel leuk uit vond zien. Ik dacht dat ik gewoon een typisch romantisch boek aan het lezen was maar in werkelijkheid was het zo veel meer! 

Laten we beginnen met een korte samenvatting. (let op de samenvatting bevat spoilers!) Finny en Autumn zijn al heel hun leven beste vrienden, net zoals hun moeders. Als kers op de taart zijn ze ook nog eens buren. De twee zijn altijd bij elkaar te vinden totdat de Middelbare school begint en ze uit elkaar groeien. Ze krijgen allebei een eigen vriendengroep en partner en spreken elkaar amper meer. Maar na een tijdje gaat Autumn's vriend vreemd op haar waardoor ze in een depressie raakt. Finny doet er alles aan om haar te helpen en ze worden weer close. Beide worden ze tot over hun oren verliefd op elkaar. Maar wanneer ze eindelijk samenkomen eindigt dit verhaal in een vreselijke tragedie! 

Dit is het eerste boek in jaren tijd dat ik heb gelezen met tranen in mijn ogen. Het is een werkelijk ontroerend verhaal over onvoorwaardelijke liefde tussen twee jongen mensen. Ook lees je hoe het hoofdpersoon te maken krijgt met heftige situaties, zoals ouders die scheiden en het verlies van een dierbare. 

Om een correcte afweging te maken, heb ik ook andermans recensies gelezen. Ik zal alle punten even op rijtje zetten zodat jij als lezer zelf kan besluiten of je het boek wilt lezen. Het verhaal voelt heel realistisch door alle rauwe emoties die Autumn voelt. Hierdoor kan je ook helemaal meeleven met de personages waardoor het hartverscheurende einde extra lang blijft hangen. Al is het boek soms wel wat lomp geschreven en maakt de hoofdpersoon wat irritante keuzes, hieruit kan je wel opmaken dat ze gewoon nog jong is. 

Al met al is dit een boek met een mooi verhaal, waarin heftige onderwerpen aan bod komen. Als je hier niet tegen kan raadt ik je dit boek af. Maar als je hier geen problemen mee hebt dan zou ik zeggen ga ervoor! Ik weet niet hoe het met jou zit, maar ik kan in ieder geval niet wachten om Laura Nowlin's andere boek uit de ogen van Finny te lezen! 

Groetjes :)